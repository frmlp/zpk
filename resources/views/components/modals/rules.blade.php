<!-- Na czym to polega? -->
<div class="modal fade" id="modalRules" tabindex="-1">
    <div class="modal-dialog modal-xl">
        <div class="modal-content">
            <div class="modal-header">
                <h5 class="modal-title">Na czym to polega?</h5>
                <button type="button" class="btn-close" data-bs-dismiss="modal" aria-label="Close"></button>
            </div>
            <div class="modal-body">
                <p>
                    Drogę pomiędzy kolejnymi punktami kontrolnymi (PK), czyli wariant przejścia, wybierają Państwo samodzielnie na podstawie mapy. Oprócz przygotowanych przez nas propozycji tras istnieje także możliwość pobrania map z pozycjami wszystkich PK i zaplanowania trasy według własnego pomysłu, na podstawie samodzielnie wybranych punktów spośród zaznaczonych na mapie. Łącznie jest ich 42. 
                </p>
                <p>
                    Niektóre PK znajdują się w pobliżu głównych leśnych dróg, inne skrywają się w głębi lasu przy charakterystycznych formach terenu lub obiektach naturalnych. Każdy PK posiada swój indywidualny kod (numer od 31 do 72) oraz perforator ze znacznikiem (tzw. "krokodylek"), za pomocą którego można w tradycyjny sposób potwierdzić swoją obecność na karcie startowej po dotarciu do znalezionego PK. Inny sposób "zaliczania" PK polega na skanowaniu kodów QR z użyciem smartfona. Dokładna pozycja każdego PK na mapie znajduje się w samym środku odpowiadającego mu okręgu. Kolejność znajdowania punktów na wyznaczonych trasach wskazują pomocnicze linie proste łączące poszczególne PK.
                </p>
                <p>
                    Warto mieć ze sobą kompas, aby w razie potrzeby sprawdzić kierunek odniesienia (północ "N" - południe "S"). Warto także wspomnieć o tym, że to samo miejsce nachodzone z różnych kierunków może cechować różny stopień trudności. Dlatego zdobywanie innym razem nawet tych samych PK danej trasy, lecz w różnej kolejności np. zaproponowane pętle w przeciwną stronę, sprawia, że pozornie takie same odcinki trasy mogą się od siebie znacznie różnić pod względem łatwości/trudności orientacji w newralgicznych miejscach.
                </p>
                <p>
                    Tempo pokonywania tras jest dowolne: od spaceru przez marsz, trucht do biegu, zależnie od własnych możliwości fizycznych i chęci. Można także poszukiwać punktów z kijkami (nordic walking), do części z nich można dotrzeć, jeżdżąc rowerem, a zimą, przy sprzyjającej pokrywie śnieżnej, nawet na nartach biegowych. Punkty można odnajdywać indywidualnie lub grupowo w formie rekreacji, turystyki lub rywalizacji sportowej, w ramach zajęć edukacyjnych, szkoleniowych, integracyjnych czy podczas rodzinnego spaceru. Można to robić o każdej porze roku, w różnych warunkach pogodowych, za dnia lub nawet po zmierzchu, mając ze sobą latarkę "czołówkę" (punkty w terenie zostały wyposażone dodatkowo w odblaski). Projekt skierowany jest zarówno dla osób stawiających swoje pierwsze kroki w orientacji sportowej, jak również dla osób doświadczonych, szukających nowych tras biegowych lub spacerowych. 
                </p>
                <p>
                    Warto na koniec podkreślić, że to nie tylko sama rekreacja i zabawa, gdyż można również w ten sposób rozwijać m.in. spostrzegawczość, umiejętność planowania drogi (wariantowość, optymalizacja), podejmowania decyzji, porównywania, selekcji i weryfikacji informacji pochodzących z mapy i otoczenia czy samodzielność szczególnie przydatne w niektórych zawodach.
                </p>
            </div>
            <div class="modal-footer"> 
                <button type="button" class="btn btn-secondary" data-bs-dismiss="modal">Zamknij</button>
                
            </div>
        </div>
    </div>
</div>